---
title: "Mošejas un sabiedrība: vai Rīgā ir vieta visām reliģijām?"
date: "2025-06-20"
image: /images/2025/mosejas-lampa.png
place: "Festivāls LAMPA"
tags:
    - events
    - notikumi
excerpt: "2025. gada 20. jūnijā 21:30, festivāla LAMPA skatuvē “Dzirkstele”. Diskusija par reliģisko daudzveidību Rīgā ir kļuvusi īpaši aktuāla, vietējai musulmaņu kopienai izsakot vēlmi izveidot pirmo mošeju Latvijā."
---

2025\. gada 20. jūnijā 21:30, festivāla LAMPA skatuvē “Dzirkstele”.

Diskusija par reliģisko daudzveidību Rīgā ir kļuvusi īpaši aktuāla, vietējai musulmaņu kopienai izsakot vēlmi izveidot pirmo mošeju Latvijā. Šis jautājums ir izraisījis plašas debates sabiedrībā, it īpaši pašvaldību vēlēšanu gadā, kad politiskie un sociālie temati iegūst pastiprinātu nozīmi.

Pēdējos gados Eiropā, tostarp Latvijā, ir vērojamas mainīgas attieksmes pret dažādām reliģiskām un etniskām grupām. Pieaugošā negativitāte pret atsevišķām kopienām raisa būtiskus jautājumus par reliģiskās brīvības, tolerances un sabiedrības saliedētības nākotni. Šajā gaismā diskusija par mošejas būvniecību Rīgā nav tikai vietējas nozīmes jautājums.

Sarunu vada humānists, IT eksperts Dmitrijs Golubevs.

Piedalās:

- Ansis Pūpols, producents, Rīgas Domes deputāts;
- Arvīds Dravnieks, Publisko tiesību institūta direktors;
- Khaqan Ahmad Saim, students, tulkotājs.

---
title: "Vai ir jēga no valstīm?"
date: "2019-06-28"
image: /images/2019/jega-no-valstim.jpg
place: "Festivāls LAMPA"
tags:
    - events
    - notikumi
excerpt: "2019. gada 28. jūnijā 22:00, festivāla LAMPA Skeptiskajā teltī. Nācijvalstis tiek pieņemtas par aksiomātiski labu veidojumu teju visur, taču tām ir ārkārtīgi īsa vēsture – vai tās tiešām ir vajadzīgas un nodrošina labāko cilvēkiem? Varbūt tās, tieši pretēji, ir kaitīgas un veicina konfliktu rašanos?"
---

2019\. gada 28. jūnijā 22:00, festivāla LAMPA Skeptiskajā teltī.

Valstis dažādās izpausmēs ir pastāvējušas visu rakstīto vēsturi. Valstis tiek raksturotas ar robežām, bet izņemot to, teju nekas cits valstis neraksturo universāli. Valstis ir dalījušās un apvienojušās vēstures gaitā, pārvērtušās no viena režīma citā. Viena un tā pati tauta var veidot radikāli citādas valstis.

Kāpēc valstis ir vajadzīgas? Kas valstīm kopīgs, un kas atšķirīgs? Kas ir veiksmīgas valsts raksturīpašības, un kāpēc valstis izgāžas? Kas ir tās intereses, kas ir Latvijai, bet nav citām valstīm, kas būtu jāaizsargā?

Nācijvalstis tiek pieņemtas par aksiomātiski labu veidojumu teju visur, taču tām ir ārkārtīgi īsa vēsture – vai tās tiešām ir vajadzīgas un nodrošina labāko cilvēkiem? Varbūt tās, tieši pretēji, ir kaitīgas un veicina konfliktu rašanos? Pasaulei globalizējoties, individuālās valstis arī aizvien mazāk spēj ietekmēt pilsoņu dzīves, taču kaut kas aizvien piesaista cilvēkus valsts idejai, ka ir, kas gatavs mirt par šo ideju.

Piedalās:

- Ģirts Rungainis, ekonomists;
- Artūrs Utināns, ārsts psihoterapeits, RSU;
- Dāvids Zalāns, politologs.

Sarunu vadīs Dmitrijs Golubevs, sabiedriski aktīvs IT eksperts, humānists, blogeris.

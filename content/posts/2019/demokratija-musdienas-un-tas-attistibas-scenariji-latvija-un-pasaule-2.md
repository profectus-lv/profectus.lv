---
title: "Demokrātija mūsdienās un tās attīstības scenāriji: Latvijā un pasaulē"
date: "2019-06-29"
permalink: /demokratija-musdienas-un-tas-attistibas-scenariji-latvija-un-pasaule-2/
image: /images/2019/democracy-lampa.png
tags:
    - events
    - notikumi
excerpt: "2019. gada 29. jūnijā 14:30, festivāla LAMPA Līdzdalības teltī. Vai pārstāvnieciskajām demokrātijām ir kādi fundamentāli funkcionēšanas trūkumi? Kāda varēta būt turpmākā pasaules demokrātiju attīstība?"
---

2019\. gada 29. jūnijā 14:30, festivāla LAMPA Līdzdalības teltī.

Demokrātija pie mums ir atnākusi no Senās Grieķijas, kur tā tika izmantota mazās pilsētvalstīs politisku lēmumu pieņemšanai. Mūsdienās modernajās pasaules valstīs ar miljoniem iedzīvotāju demokrātija ir krietni mainījusies. Vai pārstāvnieciskajām demokrātijām ir kādi fundamentāli funkcionēšanas trūkumi? Sabiedrības neuzticēšanās politiķiem, zemā vēlētāju politiskā aktivitāte u.c. parādības liek uzdot šādus jautājumus. Kāda varēta būt turpmākā pasaules demokrātiju attīstība? Kā demokrātiju ietekmēs modernās tehnoloģijas, un kā tās jau tagad to ietekmē? Kam pievērst uzmanību demokrātiju pārmaiņu laikā? Uz šiem un citiem jautājumiem par demokrātiju stāvokli mūsdienās un to, kas mūs visus sagaida nākotnē meklēsim atbildes diskusijā.

Sarunu vadīs politologs Dāvids Zalāns, kurš sniegs ieskatu, ko demokrātiju attīstībā paredz vadošie pasaules politikas zinātnieki.

Piedalās:

- Iveta Benhena-Bēkena, Saeimas deputāte, partija KPV LV;
- Dmitrijs Golubevs, humānists, partiju apvienības Jaunā Vienotība biedrs;
- Aivars Andersons, biedrības “Dzīvnieku brīvība” valdes priekšsēdētājs;
- Valentīna Burdukovska, kustība “Fridays For Future Latvia”.

---
title: "Kur rodas vērtības? Cik tās var būt vispārcilvēciskas?"
date: "2019-03-06"
image: /images/2019/trompete-2019-03-06.png
tags: event
excerpt: "2019. gada 6. martā, 18:30, Trompetē, Peldu Ielā 24, Rīgā. Daļa mūsu identitātes sakņojas vērtībās. Kopējās vērtības tiek piesauktas kā sabiedrības līme. No kurienes šīs vērtības rodas? Cik vispārcilvēciskas ir vispārcilvēciskās vērtības?"
---

Daļa mūsu identitātes sakņojas vērtībās. Kopējās vērtības tiek piesauktas kā sabiedrības līme. Vērtību jautājums pieņemas spēkā saistībā ar imigrāciju, saistībā ar liberālo un konservatīvo pasaulskatu, saistībā ar Latvijas dalību Eiropas Savienībā un minoritāšu integrāciju Latvijas sabiedrībā. Vērtību jautājums ir tik svarīgs, ka to ieraksta Satversmes preambulā.

No kurienes šīs vērtības rodas? Vai mūsdienu demokrātijā vērtībām ir kāds nemainīgs kodols, un ko nozīmē “vispārcilvēciskās vērtības”? Vai tās ir objektīvas, vai tām pamatu var rast sekulārajā filozofijā, vai tās bāzējas reliģijā vai vēl kaut kur citur? Vai vērtības atšķiras tautu starpā vai citu grupu starpā?

Par šiem jautājumiem runāsim ar Ministru prezidenta parlamentāro sekretāri Eviku Siliņu, LU Filozofijas un socioloģijas institūta pētnieku, vēsturnieku Kasparu Zelli, “Radio Marija Latvija” raidījumu vadītāju Sandru Preisu un politologu, neatkarīgu pētniecisko žurnālistu Dāvidu Zalānu. Diskusiju ievadīs un vadīs Domnīcas Profectus dibinātājs, humānists Dmitrijs Golubevs.

---
title: "Maģiskā domāšana un civilizācijas nākotne"
date: "2017-06-30"
image: /images/2017/lampa2017-magic-banner.png
tags: event
excerpt: "2017. gada 30. jūnijā, 18:30, festivāla LAMPA skeptiskā telts. Daudz tiek runāts par pēcpatiesības sabiedrību, sazvērestības teorijām un “fake news”, taču palaisti garām fundamentālie iemesli, kāpēc šie fenomeni var eksistēt."
---

Daudz tiek runāts par pēcpatiesības sabiedrību, sazvērestības teorijām un “fake news”, taču palaisti garām fundamentālie iemesli, kāpēc šie fenomeni var eksistēt. Viens no tiem ir sabiedrībā prevalējošā maģiskā domāšana, kas tiek audzināta jau no mazotnes. Tik ļoti šķietami nekaitīgas lietas kā horoskopi vai homeopātija dod pamatu maģiskai domāšanai iesakņoties un sēt neticību zinātnē. Patiesībai kļūstot aizvien sarežģītākai, patiesībai konfliktējot ar ticību, tās vietu uzurpē viedokļi. Viedokļiem saduroties, dažādu interešu vadīti, viedokļi kļūst aizvien nesamierināmāki, ekstrēmāki. Rodas arī neticība ekspertiem un politiķiem.

Maģiskā domāšana nav jauns fenomens, taču, pasaulei mainoties straujāk un kļūstot sarežģītākai, viedokļiem izplatoties ātrāk un popularitāti iegūstot vieglāk, tā apdraud civilizācijas nākotni kā nekad iepriekš. Daudzas svarīgas debates par pārmaiņu vadību ieilgst, iesprūst vai nemaz neiesākas. Cik nopietns šis drauds, un vai var ar to cīnīties?

Gaidām uz diskusiju festivāla LAMPA skeptiskajā teltī, 2017. gada 30. jūnijā, 18:30

Dalībnieki:

– Laimdota Straujuma, bijusī Ministru prezidente
– Artūrs Utināns, ārsts psihoterapeits
– Mārtiņš Hiršs, drošības un stratēģiskās pētniecības centra pētnieks
– Arets Paeglis, Latvijas Transhumānistu asociācijas vadītājs

Diskusiju vadīs IT eksperts Dmitrijs Golubevs.

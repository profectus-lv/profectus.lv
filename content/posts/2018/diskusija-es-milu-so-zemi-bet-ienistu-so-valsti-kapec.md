---
title: "Diskusija: Es mīlu šo zemi, bet ienīstu šo valsti. Kapēc?"
date: "2018-06-28"
image: /images/2018/ienistu-valsti.jpg
place: "Grāmatnīca/bārs Bolderāja"
tags:
    - events
    - notikumi
excerpt: "2018. gada 28. jūnijā, 19:00, grāmatnīca/bārs “Bolderāja”, Avotu ielā 29, Rīgā. Latvija patiesībā ir baigi foršā valsts. Patiešām. Mums visiem ļoti patīk šeit dzīvot, vienlaikus ir tik ļoti daudz lietas, kas šķiet, šeit nav kārtībā. Un tas liek justies slikti."
---

Latvija patiesībā ir baigi foršā valsts. Patiešām. Mums visiem ļoti patīk šeit dzīvot, vienlaikus ir tik ļoti daudz lietas, kas šķiet, šeit nav kārtībā. Un tas liek justies slikti. Kāpēc tā?

Par to, kāpēc tā, kāpēc mums patīk šī zeme un cilvēki, bet nepatīk šī valsts parunāsies neatkarīgs pētnieciskais žurnālists Dāvids Zalāns un sabiedriski aktīvs cilvēks, kas ar politiku jau daudzus gadus ir uz uz Tu – Dmitry Golubev, kā arī politologs Mārtiņš Hiršs.

Dāvids Zalāns ir ar ilggadēju pieredzi valsts pārvaldē dažādās ministrijās un pastāstīs ne tikai par to, kāpēc valsts iestādes reizēm ir tik nejaukas pret mums, bet arī sniegs ieskatu dažādu pētījumu rezultātos par cilvēku uzticēšanos savai valstij Latvijā un citviet pasaulē.

Dmitrijs Golubevs kā salīdzinoši jauns cilvēks, kurš ilgstoši darbojies politikā pastāstīs, kā tas viss izskatās no otras puses – kāpēc politiķi ir tādi, kādi viņi ir.

Mārtiņš Hiršs ir Ņujorkas Universitātes absolvents un doktora grāda kandidāts Latvijas Universitātē. Mārtiņš runās par to, ko cilvēki par Latviju saka aptaujās un intervijās, kā arī mēģinās atšķetināt zemās uzticēšanās mūsu valstij cēloņus.

Gaidīsim jūs grāmatnīcā/bārā “Bolderāja”, Avotu ielā 29, Rīgā, 2018. gada 28. jūnijā, 19:00.

Šis pasākums ir ievadpasākums 29.06. diskusijai par šo pašu tēmu Sarunu festivāls LAMPA 2018 16.00 uz skatuves DOTS: [https://profectus.lv/milu-so-zemi-bet-ienistu-so-valsti-kapec/](https://profectus.lv/milu-so-zemi-bet-ienistu-so-valsti-kapec/)
